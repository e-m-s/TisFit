# TisFit od 14. března 2021
Tipy na pohybové aktivity zejména pro děti (každého věku).

<strong style="color: red; background-color: yellow"><div style="color: red; background-color: yellow">Tato stránka není nabídkou tréninkového programu. Pokud se necháte inspirovat, vždy přihlédněte k&nbsp;dlouhodobému i&nbsp;aktuálním zdravotnímu stavu a&nbsp;aktuální situaci. Respektujte vládní opatření, buďte ohleduplní ke svému okolí a&nbsp;respektujte práva ostatních!</div></strong>

## 1. „Schody“
- Vynech tento týden výtah! Schody jsou super! 
- Cvič jen po cestě do schodů (nahoru)! Při rychlé chůzi dolů ze schodů hrozí sklouznutí a&nbsp;poranění kotníků! Pamatuj, že nemocnice jsou teď přetížené, nezhoršuj to!
- Respektuj ostatní! Pozor na hluk! Pokud cvičíš uvnitř budov, cvič jen přes den! (Večer a&nbsp;v&nbsp;noci se vše ozývá.)

### A) 50 schodů denně pro zdraví
- Počítá se jen cesta nahoru.
- Snaž se zapojit i&nbsp;ruce jako při běhu.
- Můžeš si změřit čas, ale s&nbsp;rychlostí to nepřeháněj!
- Máš doma jen krátké schody? Nevadí, jdi vícekrát.

### B) Rychlá chůze/běh do schodů
- Pokud jsou dlouhé, střídej běh se svižnou chůzí (třeba 20&nbsp;schodů chůze, 20&nbsp;schodů běh).
- Pokud jsou krátké, můžeš se nejdříve trochu rozehřát poskoky.

### C) Dlouhé kroky (jen nahoru, nikdy dolů!)
- Zkus chůzi ob jeden nebo ob dva schody.
- Zkus, kolik schodů překročíš.

### D) Schod místo bedýnky
- Pokud máš někde jeden větší schodek s&nbsp;rovinou kolem, můžeš ho použít jako „step“ &mdash; střídavě pravou a&nbsp;levou vystupuj nahoru a&nbsp;dolů.

### Na co si dát pozor!
Vždycky dbej na bezpečnost a&nbsp;ohleduplnost!

![„Schody“](obrazky/aktivita_schody.png)

## 2. Protažení &mdash; „sopka“

### Základní poloha
- Začněte ve vzporu ležmo.
- Pokud neudržíš bříško zatažené a&nbsp;prohýbají se ti záda v&nbsp;oblasti beder, cvič s&nbsp;koleny na zemi a&nbsp;záda si srovnej.

### Podpor na předloktí &mdash; vzpor
- Polož levou ruku na předloktí, po ní následuje pravá ruka.
- Trup je stále zpevněný, hlava v&nbsp;prodloužení trupu, dýchej!
- Pravá ruka přejde zpět do vzporu, levá následuje.
- Pak zopakuj totéž v&nbsp;opačném pořadí.

### „Hora“, výbuch sopky
- Pokud jsi na kolenou, přejdi do vzporu.
- Vystrč hýždě, propni ramena, kolena napni (co nejvíc).
- Chvilku propni ramena a&nbsp;kolena, pak postupně přejdi zpět do vzporu ležmo (vzporu na kolenou).

### Celé cvičení zopakuj zopakovat pětkrát.

![„Sopka“](obrazky/cvik_sopka.png)

## 3. Vycházka: Mařatské schody (Uherské Hradiště)

<strong style="color: red; background-color: yellow"><p style="color: red; background-color: yellow">POZOR! Prosím, dodržujte veškerá vládní opatření. Choďte jen v&nbsp;počtu, který aktuální opatření dovolují, snažte se nepotkávat se s&nbsp;dalšími. Noste roušky či respirátory tam, kde je větší pohyb lidí. Cíle volíme tak, aby byli v&nbsp;přírodě v&nbsp;místech, kde je pohyb lidí menší. Ale v&nbsp;hezkých dnech samozřejmě vyráží do přírody hodně lidí, respektujte se navzájem a&nbsp;buďte opatrní!</p></strong>

![Mařatské schody](mista/maratske-schody.jpg)
![Hřiště 28. října](mista/hriste28rijna.jpg)

Odkaz na Mapy.cz: https://mapy.cz/s/heconaduze

### Co tam?
- Lepší schody na cvičení v&nbsp;Hradišti asi nenajdete. Jen pozor, už se místy rozpadají. Neuklouzněte!
- Od schodů vede opravená pěšinka podélně s&nbsp;ulicí 28. října. Kdo zjistí, o&nbsp;čem je tam naučná stezka? Pochlubte se na Slacku! ;)
- Na ulici 28. října jsou dvě hřiště.

### Co počasí a&nbsp;počet lidí?
- Přístup je po ulicích, cestička pod svahy je vysypaná, pokud není moc mokro, půjde to také.

### Parkování
- Nejsnáze zaparkujete u&nbsp;zimního stadionu nebo u&nbsp;Kauflandu.  
- Odkaz na Mapy.cz: https://mapy.cz/s/lacuzacoju

## Chcete se potkat alespoň on-line?

### Společné on-line rozcvičky každý čtvrtek 17:45
- Připojte se pomocí odkazu odkazu: https://meet.google.com/zpr-gwpu-dpa
- Stačí libovolný prohlížeč a&nbsp;reproduktor. Mikrofon nepotřebujete. Funguje i&nbsp;v&nbsp;mobilu.

### Napište nám do diskuse
- Napište, co se vám líbí! Budeme vědět, že naše činnost má smysl!
- Diskuse: https://github.com/e-m-s/TisFit/discussions/1

### Slack pro novinky a společnou diskusi
- Můžete se přidat do týmu v rámci aplikace Slack. Slack je obdoba Messengeru, ale není svázána s&nbsp;žádnou sociální sítí a&nbsp;nevyžaduje vytvoření klasického účtu, stačí zadat jen e-mail.
- Odkaz pro přidání je zde: 
https://join.slack.com/t/tisfit/shared_invite/zt-mqhvuxps-BDaZZ8jwNGXbvjdNCjF8eA
- Slack můžete používat v&nbsp;prohlížeči nebo si můžete nainstalovat aplikaci do počítače či mobilu.
- Můžete se pochlubit, jak vám jde plnění aktivit, dát ostatním tipy, nebo prostě jen sdílet radost z&nbsp;pohybu. Záleží jen na vás.

## Co je TisFit?
* Stránka vznikla původně pro cvičence Sokola Uherské Hradiště jako dílčí kompenzace za podzim 2020, kdy cvičení v&nbsp;tělocvičně vládní opatření neumožňovala.
* Naše tipy na cvičení ale nabízíme všem bez rozdílu. Přidejte se, sdílejte, šiřte! Jsme tu pro radost z&nbsp;pohybu a&nbsp;máme radost, že s&nbsp;námi cvičíte!
